---
title: '桂枝香'
date: 2023-11-18
permalink: /posts/2023/11/blog-post-27/
tags:
  - 愷興集
---

凭栏晚渡。渐霜凛催寒，萧瑟无数。久待斜阳落尽，断鸿飞顾。远钟不解愁人苦，念平生，几逢欢处。小窗明透，星疏云淡，月悬秋暮。

想如今，温凉自悟。遇游鹜成双，孤舸漂驻。满地零黄，踏作岸前尘土。且抛心事随流水，万般归空酿无绪。不期风过，愁人如我，早先离去。